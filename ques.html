<!-- ১. তোমাকে যদি বলি একটা স্ট্রিং টাইপের ভেরিয়েবল লিখো। একটা বুলিয়ান টাইপের ভেরিয়েবল লিখো বা একটা নাম্বার টাইপের ভেরিয়েবল লিখো। সেটা কি তুমি লিখতে পারবে? যদি পারো তাহলে ভিজুয়াল ষ্টুডিও কোড খুলে লিখে ফেলো। 

২. তুমি কি জানো কখন let দিয়ে ভেরিয়েবল লিখতে হয়ে আর কখন const দিয়ে ভেরিয়েবল লিখতে হয়। যদি লিখতে পারো তাহলে লিখে ফেলো। এবং যেই যেটা দিয়ে ভেরিয়েবল লিখলে আবার সেটা চেইঞ্জ করা যায়। তাহলে যেটা দিয়ে ভেরিয়েবল ডিক্লেয়ার করলে চেইঞ্জ করা যায়। সেটার মান চেইঞ্জ করে নাও । অর্থাৎ জাস্ট দুইটা ভেরিয়েবল ডিক্লেয়ার করবে let এবং const দিয়ে। তারপর যেকোন একটার ভ্যালু চেইঞ্জ করবে। এই let এবং const মাথা গরম করে দিলে টেনশন নিয়ে না। সামনের মাইলস্টোন এর পরের মাইলস্টোন এ এইটা নিয়ে আরো ডিসকাস করা হবে। 

৩. দুইটা ভেরিয়েবল এর মধ্যে যোগ, বিয়োগ, গুণ, ভাগ কিভাবে করতে হয় সেটা কি জানো। অর্থাৎ তুমি কি +, -, *, /, %এইগুলার ব্যবহার জানো। তাহলে নাম্বার টাইপের দুইটা ভেরিয়েবল লিখো তারপর তাদের যোগ করে সেটার মান আরেকটা ভেরিয়েবল এ রাখো। একইভাবে ওই দুইটা ভেরিয়েবল এর মধ্যে বিয়োগ, গুন, ভাগ এবং ভাগশেষ বের করো। 

৪. তুমি কি দুইটা ভেরিয়েবল এরমধ্যে তুলনা করতে পারো। কম্পারিজন করতে পারো। যে দুইটা ভেরিয়েবল এর মধ্যে প্রথমটা সেকেন্ডটা এর চাইতে ছোট, বড়, অসমান, সমান , ছোট বা সমান, বড় বা সমান। এইগুলা চেক করতে পারো। অর্থাৎ <, >, ==, !=, <=, >= চিহ্নগুলা ব্যবহার করতে পারো। তাহলে দুইটা সংখ্যা টাইপের ভেরিয়েবল ডিক্লেয়ার করে তাদেরকে এই ছয়ভাবে তুলনা করে কোড লিখে ফেলো। 

৫. তোমার যদি দুইটা শর্ত পূরণ করতে বলে। এবং দুইটা শর্তের মধ্যে দুইটাই পূরণ করতে হবে। তাহলে তুমি কি সেটা চেক করতে পারবে? একইভাবে যদি বলে তুমি দুইটা শর্তের যেকোন একটা পূরণ করতে পারবে। অর্থাৎ তুমি && এবং || এর ব্যবহার করতে পারো কিনা। যদি পারো তাহলে নিজে নিজে এই রকমের কোড লিখে ফেলো। 

৬. তুমি কি একটা শর্ত পালন করলে একটা কিছু করবে। শর্ত পূরণ না করলে অন্য কিছু একটা করবে এমন কোড লিখতে পারবে। অর্থাৎ তুমি কি if-else এর কোড লিখতে পারবে। পারলে একটা কোড লিখে ফেলো 

৭. তোমাকে যদি বলে একটা while লুপ দিয়ে ৭ থেকে ১৯ পর্যন্ত যতগুলা বিজোড় সংখ্যা আছে সেগুলা দেখাতে। তুমি কি সেটা দেখাতে পারবে? পারলে সেই কোড লিখে ফেলো।  না পারলে এই ভিডিও দেখো: 17_5-3 More while loops, odd numbers, even numbers

৮. তোমাকে যদি বলা হয় তুমি একটা array ডিক্লেয়ার করবে। এবং সেটার মধ্যে কয়টা উপাদান আছে সেটা বের করবে হবে। সেই array এর এর মধ্যে চতুর্থ পজিশন এর উপাদান চেইঞ্জ করতে হবে। array এর মধ্যে দুইটা উপাদান যোগ করতে হবে। এবং একটা উপাদান কে বের করে দিতে হবে। তুমি কি সেটা করতে পারবে। 

৯. তুমি কি একটা ফর লুপ দিয়ে কোন একটা array এর সবগুলা উপাদানকে দেখাতে পারবে। সেটা রেগুলার for লুপ হোক বা for of হোক। হলে সেই স্টাইলে একটা কোড লিখে ফেলো। 

১০. তোমাকে যদি বলা হয়। একটা array এর মধ্যে ৮০ এর চাইতে বড় সংখ্যা থাকলে সেগুলাকে console log করে দেখাতে সেটা কি তুমি পারবে? তাহলে তুমি সেই কোড করে ফেলো 

১১. তিনটা সংখ্যার গুনফল বের করে ফাইনাল রেজাল্ট আউটপুট হিসেবে রিটার্ন করতে হবে। তুমি কি সেই কোড লিখতে পারবে। যদি পারো তাহলে সেই কোড লিখে ফেলো। 

১২. একটা অবজেক্ট ডিক্লেয়ার করবে। সেটাতে তিনটা প্রপার্টি থাকবে। এবং কোন একটা প্রোপার্টি এর মান চেইঞ্জ করবা। 

উপরের ১২টা কাজের মধ্যে তুমি যদি ৯টা থেকে ১০ টা বা তার বেশি কাজ করে ফেলতে পারো। তাহলে তোমার বেসিক কনসেপ্ট ঠিক আছে। যদি ৫টা থেকে ৯টা অর্থাৎ ৫ টা, ৬টা, ৭টা বা ৮টা করতে পারো। তাহলে তোমাকে হার্ডওয়ার্ক করতে হবে। একটু বেশি সময় দিতে হবে। আর তুমি যদি ৫টা এর কম। অর্থাৎ ০, বা ১টা বা ২টা বা ৩টা বা ৪টা পেয়ে থাকো তাহলে তোমাকে ডিফারেন্টভাবে জাভাস্ক্রিপ্ট এ আরো সময় দিতে হবে।


প্রব্লেম সলভিং চেকলিস্ট/সেলফ এসেসমেন্ট : 

০. রিকার্সন বুঝলে চমৎকার। আর না বুঝলে আপাতত রিকার্সন না বুঝলে সেটাকে সাইডে রেখে দাও। শুধু মাথায় রাখো রিকার্সন নামে একটা জিনিস আছে। সেটা একটা ফাংশনকে নিজের ভিতর থেকে কল করে। 

১. সিম্পল একটা ফাংশন লিখতে হবে। যেটার নাম হবে feetToInch এবং এই ফাংশন ইনপুট হিসেবে নিবে feet আর রিটার্ন করবে inch । অর্থাৎ এই ফাংশনকে কোন একটা ফিট বলে দিলে সে রিটার্ন হিসেবে বলে দিবে কত ইঞ্চি হয়। 

২. একদম ফাংশন এর নাম হুবহু centimeterToMeter নাম দিয়ে একটা ফাংশন লিখবে। এই ফাংশনে ইনপুট হিসাবে কেউ সেন্টিমিটার দিবে আর সেই সেন্টিমিটার কে মিটার এ কনভার্ট করে রেজাল্ট রিটার্ন করবে। 

৩. আরেকটা ফাংশন লিখবে যেটার নাম লিখবে। যেই ফাংশনের নাম হবে paperRequirements এই ফাংশনের প্যারামিটার হিসেবে তিনটা প্যারামিটার হবে। প্রথম প্যারামিটার হবে তুমি প্রথম বই কত কপি ছাপাতে চাও। সেকেন্ড প্যারামিটার হবে তুমি সেকেন্ড বই কত কপি ছাপাতে চাও। আর থার্ড প্যারামিটার হবে তুমি থার্ড বই কত কপি ছাপাতে চাও। অর্থাৎ কোন বই এর কত কপি ছাপানো হবে সেটাই প্যারামিটার হিসেবে নিবে। 
এইবার ভালো করে খেয়াল করো। 
প্রথম বই ছাপানোর জন্য পৃষ্ঠা লাগবে ১০০ টা 
সেকেন্ড বই ছাপানোর জন্য পৃষ্ঠা লাগবে ২০০ টা 
তৃতীয় বই ছাপানোর জন্য পৃষ্ঠা লাগবে ৩০০ টা 

এখন তোমার কাজ হচ্ছে paperRequirements নামক ফাংশন লিখে ফেলা যাতে। সেই ফাংশনকে কল করে কোন বই এর কত কপি লাগবে বলে দিবে প্যারামিটার হিসেবে। আর ফাংশন হিসাব করে বলে দিবে তোমার সর্বমোট কতপৃষ্ঠা কাগজ লাগবে। উত্তর হিসেবে সংখ্যা রিটার্ন করবে। 

৪. একটা ফাংশন লিখবে। এই ফাংশনের নাম হবে bestFriend তারপর সেই ফাংশনে ইনপুট প্যারামিটার হিসেবে একটা array নিবে। সেই array এর মধ্যে তোমার সব ফ্রেন্ডের নাম থাকবে। এখন তোমার কাজ হচ্ছে যে ফ্রেন্ড এর নাম সবচেয়ে বড় সেই ফ্রেন্ড এর নাম রিটার্ন করে দেয়া। এই ক্ষেত্রে তুমি নামটা অর্থাৎ ফ্রেন্ডের নাম (স্ট্রিং) রিটার্ন করতে হবে। 

৫. এইটা একটু ট্রিকি হতে পারে। একটা array এর মধ্যে অনেকগুলা সংখ্যা থাকবে। তোমার কাজ হচ্ছে সংখ্যা গুলা একটার পর একটা করে চেক করা। এবং সংখ্যা গুলা যদি পজিটিভ সংখ্যা হয়। অর্থাৎ শূন্য বা শূন্যের চাইতে বড় হয় তাহলে সেগুলাকে কোন একটা array এর মধ্যে রাখবে। আর যদি নেগেটিভ সংখ্যা হয়। তাহলে লুপটা স্টপ করে দিবে। এবং লুপ বন্ধ করার আগ পর্যন্ত যতগুলা পজিটিভ সংখ্যা পাওয়া গেছে। সেগুলা রিটার্ন করে দিবে। 






DOM.......................

আজকের কাজই হচ্ছে DOM এর বেসিক বেসিক কনসেপ্টগুলো তোমার নিজের মতো করে ঝালিয়ে নেয়া। কখন কিভাবে এপ্লাই করতে হয় সেটা কিছুটা হলেও আয়ত্তে নিয়ে আসা। লাইফে যতদিন জাভাস্ক্রিপ্ট নিয়ে কাজ করবে এই জিনিসগুলো নিয়েই তুমি ঘাটাঘাটি করবে। এই কনসেপ্টগুলোই তুমি বাঘা বাঘা ওয়েবসাইট, বিশাল বিশাল ওয়েব এপ্লিকেশন ডেভেলপ করার সময় ইউজ করবে।  


ইন্টিগ্রেট জাভাস্ক্রিপ্ট চেকলিস্ট 

তুমি leader-board-css3 নামে একটা ওয়েবসাইট তৈরি করছিলা বেশ কিছুদিন আগে। এখন সেই ওয়েবসাইটটা আবার ওপেন করো। এরপর নিচের কাজগুলো করো। 

১. Top Players2022 নাম একটা লেখা আছে। অথবা Top Blogs লেখা আছে। এই দুইটাকে দুইটা ID দাও। HTML চেইঞ্জ করে ID সেট করো। তারপর জাভাস্ক্রিপ্ট দিয়েই সেই এলিমেন্ট খুঁজে বের করে তার টেক্সট এর কালার চেইঞ্জ করে ফেলো। 

২. জাভাস্ক্রিপ্ট দিয়ে player ক্লাস এর যতগুলা div আছে সবগুলাকে যেকোন একটা ব্যাকগ্রাউন্ড কালার দাও। তোমার ইচ্ছামতো যেকোন একটা ব্যাকগ্রাউন্ড কালার দিতে হবে। তবে কালারটা hex কালার না দিয়ে। rgba কালার দাও। যদি rgba বুঝতে না পারো। তাহলে গুগলে সার্চ দিয়ে একটা rgba কালার বের করে তারপর সেই কালার দাও। 

৩. ওয়েবসাইট এর নিচে একটা ul list যোগ করো। সেখানে তোমার ইচ্ছামতো তিনটা আইটেম যোগ করো। তারপর ul এর নিচে একটা বাটন যোগ করো। এখন তোমার কাজ হবে। বাটনে যতবার ক্লিক করবে। ul এর মধ্যে নতুন একটা লিস্ট আইটেম যোগ হবে। 

৪. এখন ul এর নিচে একটা ইনপুট ফিল্ড আর একটা বাটন যোগ করো। ইনপুট ফিল্ড এ শুরুতে মান হবে শূন্য (০)। তারপর ইনপুট ফিল্ডের পাশের নতুন বাটন এ যতবার প্রেস করবে ততবার এক এক করে ইনপুট ফিল্ড এর মান এক এক করে বাড়বে। 

৫. (চ্যালেঞ্জিং ওয়ান)উপরে বাটনে দুইটা শর্ত আছে। সেটা হচ্ছে সংখ্যা বাড়লেও সেটা হবে সর্বোচ্চ ৫। অর্থাৎ ০ থেকে এক এক করে বেড়ে বেড়ে পাঁচ পর্যন্ত হতে পারে। তার উপরে আর বাড়বে না। এবং ৫ হয়ে গেলে বাটনটা ডিজেবল হয়ে যাবে। 


প্রজেক্ট চ্যালেঞ্জ = Suraiya 

৬. শপিং কার্ট এর ডিজাইন দেখো। তারপর নিজে নিজে HTML, CSS (মন চাইলে কোন ফ্রেমওয়ার্ক বুটস্ট্র্যাপ বা টেইলউইন্ড) দিয়ে অথবা css৩ দিয়ে নিজে নিজে সিম্পল সাইট বানিয়ে ফল। 

৭. তারপর শপিং কার্ট প্রজেক্টটা ইন্টারএকটিভ করার কাজটা নিজে নিজে করো। একটা শর্ত রাখতে পারো যে-- আমাদের ভিডিও না দেখে করতে পারো কিনা। যদি আমাদের ভিডিও না দেখে করতে পারো। তাহলে সেটা খুবই চমৎকার হবে। আমাদের ভিডিও না দেখলেও গুগল বা ইউটিউবে সার্চ দিতে পারবে। আর যদি একান্তই করতে না পারো। তাহলে টুক করে আমাদের ভিডিও দেখে ফেলো। 


স্ট্রিং এবং array 

৮. একটা array এর মধ্যে অনেকগুলা ইংরেজি জাভাস্ক্রিপ্ট রিলেটেড বইয়ের নাম (স্ট্রিং) আছে। জাভাস্ক্রিপ্ট রিলেটেড বইয়ের নাম না জানলে, গুগলে সার্চ দিয়ে বের করো। তারপর একটা লুপ চালিয়ে দেখো কোন কোন বইয়ের নামের মধ্যে "javascript" আছে। তাহলে সেই বইগুলার নাম আরেকটা array এর মধ্যে রাখবে। আর হ্যাঁ, যখন javascript আছে কিনা চেক করবে তখন খেয়াল করবে বড়হাতের নাকি ছোট হাতের অক্ষর সেটা বাদ দিয়ে চেক করতে। অর্থাৎ কেইস ইনসেন্সিটিভ হবে। 

৯. অনেকগুলা সংখ্যাওয়ালা একটা array নাও। তারপর সেই array কে sort করো। sort হবে ছোট থেকে বড় সংখ্যার সিরিয়াল অনুসারে। 




মাষ্ট শিখবে ES৬, একটা জাভাস্ক্রিপ্ট এর ফাইল খুলে নিচের জিনিসগুলা প্রাকটিস করে ফেলো।  

১. কখন const আর কখন let দিয়ে ভেরিয়েবল ডিক্লেয়ার করতে হয় সেটা তোমাকে জানতেই হবে। তুমি নিজে নিজে একটা const দিয়ে আরেকটা let দিয়ে ভেরিয়েবল ডিক্লেয়ার করে ফেলো।

২. টেম্পলেট স্ট্রিং দিয়ে একটা স্ট্রিং তৈরি করো। সেটার মধ্যে উপরে ডিক্লেয়ার করা ভেরিয়েবল এর মান ডাইনামিক ভাবে বসাও। একইভাবে উপরে একটা অবজেক্ট ডিক্লেয়ার করো। এবং ডাইনামিকভাবে উপরের অবজেক্ট এর দুইটা প্রপার্টি এর মান তোমার টেমপ্লেট স্ট্রিং এর মধ্যে বসাও। 

৩.১ একটা প্যারামিটার ওয়ালা arrow ফাংশন ডিক্লেয়ার করো। এবং সেই ফাংশনের কাজ হবে তুমি কোন ইনপুট দিলে সেই ইনপুট সংখ্যাকে ৫ দিয়ে ভাগ করে আউটপুট দিবে। 

৩.২ তুমি দুইটা প্যারামিটার ওয়ালা একটা অ্যারো ফাংশন লিখবে। সেই ফাংশনের ভিতরে কাজ হবে। প্রত্যেকটা ইনপুট প্যারামিটার এর সাথে ২ যোগ করবে তারপর যোগফল দুইটা গুণ করবে। ক্যামনে করবে সেটা চিন্তা করে বের করার চেষ্টা করো 

৩.৩ এইবার তিনটা প্যারামিটার ওয়ালা একটা অ্যারো ফাংশন ডিক্লেয়ার করো। যেই ফাংশনের কাজ হবে তিনটা প্যারামিটার নিয়ে সেই তিনটা প্যারামিটারকে গুণ করে সেই রেজাল্ট রিটার্ন করবে। 

৩.৪ এইবার দুইটা প্যারামিটার ওয়ালা একটা অ্যারো ফাংশন নিবে। ওই arrow ফাংশনটা হবে অনেকগুলা লাইনের। সেখানে প্রত্যেকটা ইনপুট প্যারামিটার এর সাথে ২ যোগ করবে তারপর যোগফল দুইটা গুণ করবে। ক্যামনে করবে সেটা চিন্তা করে বের করার চেষ্টা করো। 

৪. [হোম ওয়ার্ক] একটু গুগলে সার্চ দাও: javascript function declaration vs arrow function তারপর কয়েকটা আর্টিকেল পড়ে বুঝার চেষ্টা করো। 

৪.৫. [এক্সট্রা আরেকটা হোম ওয়ার্ক। এইটা ভিডিওতে বলা নাই]: জাভাস্ক্রিপ্ট এর var, let, const এর মধ্যে প্রার্থক্য কি? 

৫. অনেকগুলা সংখ্যার একটা array হবে। তারপর তোমার কাজ হবে array এর উপরে map ইউজ করে। প্রত্যেকটা উপাদানকে ৫ দিয়ে গুন্ করে গুনফল আরেকটা array হিসেবে রাখবে। পুরা কাজটা এক লাইনে হবে। 

৬. [ চ্যালেঞ্জিং। গুগলে সার্চ দিয়ে বের করো ] অনেকগুলা সংখ্যার একটা array থেকে শুধু বিজোড় সংখ্যা বের করে নিয়ে আসার জন্য filter ইউজ করো 

৭. একটা array এর মধ্যে অনেকগুলা অবজেক্ট আছে। সেখানে যেই অবজেক্ট এর price আছে ৫০০০ টেক্কা সেই অবজেক্টকে find দিয়ে বের করো। 

৭.৫ [এক্সট্রা] জাভাস্ক্রিপ্ট এ array এর map, forEach, filter, find কোনটা দিয়ে কি হয়। সেটার একটা সামারি লিখে ফেলো। 


৮. সিম্পল একটা জাভাস্ক্রিপ্ট অবজেক্ট এর কোন একটা প্রোপার্টিকে ভেরিয়েবল হিসেবে ডিক্লেয়ার করার জন্য destructuring ইউজ করো। 

৯. [চ্যালেঞ্জিং] array এর destructuring করবে আর সেটা করার জন্য তুমি এরে এর থার্ড পজিশন এর উপাদান কে destructuring করে 'three' নামক একটা ভেরিয়েবল এ রাখবে। 

১০. তিনটা প্যারামিটার ওয়ালা একটা ফাংশন লিখবে। যেই ফাংশনের কাজ হবে তিনটা প্যারামিটার নিয়ে সেই তিনটা প্যারামিটার এর যোগ করে যোগফল রিটার্ন করবে। আর থার্ড প্যারামিটার এর একটা ডিফল্ট ভ্যালু থাকবে। সেটা হবে ৭। 


[অপশনাল]

১১. একটা nested অবজেক্ট ডিক্লেয়ার করো (অর্থাৎ একটা অবজেক্ট এর প্রপার্টি এর মধ্যেও যে অবজেক্ট থাকতে পারে। আবার সেই অবজেক্ট এর প্রপার্টি এর মধ্যেও সে অবজেক্ট থাকতে পারে। সেই রকম একটা অবজেক্ট ডিক্লেয়ার করো। এবং যেকোন একটা প্রপার্টি এর মান একটা array হবে। জাস্ট এমন একটা অবজেক্ট )

১২. উপরের অবজেক্ট এ ডট এর আগে যে প্রশ্নবোধক চিহ্ন দিয়ে যে অপশনাল চেইনিং করা যায়। সেটা একটু প্রাকটিস করো। 





কিভাবে রিভিশন দিবে

তুমি চাইলে কোন একটা খাতায় লিখে লিখে কিংবা গুগল ডক এ লিখে লিখে রিভিশন দিতে পারো। তোমরা চিন্তা বা ভাবনা থেকে প্রত্যেকটা কনসেপ্ট নিয়ে নিয়েই দুই থেকে চার লাইন লিখে ফেলবে। তোমার যদি বাংলায় লিখতে ভালো লাগে তাহলে বাংলায় লিখো। আর যদি ইংরেজিতে কমফোর্ট ফিল কর কিংবা ইংরেজিতে লেখার ট্রাই করতে চাও তাহলে ইংরেজিতে লিখে ফেলো। কি আছে জীবনে। এইটা হবে তোমার এই মাইলস্টোন এর প্রথম দুইটা মডিউল এর রিভিশন।  -->